# Netacademia - Unity UI Bevezetés a Unity UI eszköztárába

https://app.netacademia.hu/Tanfolyam/2018unityUI-unity-ui

Ezen a kurzuson a már korábban elkészített játék felhasználói felületének a kialakításán fogunk dolgozni. Bemutatjuk a Unity UI eszköztárát, és megtanuljuk, hogyan jeleníthetünk meg szöveges és egyéb UI elemeket, képeket, illetve hogyan pozícionálhatjuk mindezeket. A tanfolyam során megtudhatjuk azt is, hogyan használhatjuk a harmadik féltől származó UI témákat és megoldásokat.

## A Unity UI saját eszköztára
Az első előadás során végignézzük, hogy alapból milyen UI elemeket biztosít számunkra a Unity, illetve megtanuljuk azokat megfelelően pozícionálni.

## Használjuk saját médiánkat!
Saját képeinkkel, és szövegeinkkel egyedibbé tesszük a formázást, megtanuljuk kezelni a bemeneteket, és megismerkedünk a layoutokkal.

## Az interaktív és általános elemek
Olyan elemekkel fogunk az előadás során foglalkozni, melyek lehetővé teszik a felhasználók számára, hogy módosításokat hajtsanak végre a játékban, vagy éppen általánosan ismert szerepet töltenek be, mint például a loading bar.

## Készítsünk UI-t a játékunkhoz!
A korábban elkészített játékunk felhasználói felületét kezdjük el az előadás során kialakítani.

## UI csiszolgatás
A felhasználói felületet kiegészítjük egy menürendszerrel, egy beállítások képernyővel, néhány pontszámmal és egy töltőképernyővel.

## Alternatív megoldások
Bemutatjuk az NGUI keretrendszert és a harmadik féltől származó UI megoldások és UI témák használatát.


 


